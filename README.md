#Licenta

Aplicația oferă utilizatorilor principalele funcții în cadrul unui proiect de licitații. Funcțiile de adăugare balanță, licitare, cumpărare, ștergere și filtrare a produselor, posibilitatea de a modifica datele utilizatorului cât și secțiunea de contact și ajutor creează o baza bună pentru aplicație și oferă o experiență plăcută de utilizare. Posibilitatea de a licita în timp real a influențat în mod pozitiv interacțiunea cu aplicația.
Acest lucru a fost realizat prin implementarea mai multor module care au drept scop crearea unei experiențe plăcute, rapide și sigure. Modulul de logare pe website oferă utilizatorilor posibilitatea de a se loga în aplicație. În cazul în care utilizatorul nu are un cont, acesta își poate crea unul prin modulul de înregistrare. Acesta introduce datele necesare creării unui cont după care este înregistrat în baza de date. În cazul în care utilizatorul are deja un cont însă nu își amintește parola, modulul de uitare a parolei îl ajută să o modifice. Odată logat, utilizatorul își poate actualiza datele contului precum numele de utilizator, adresa sau fotografia de profil. Totodată acesta își poate adăuga bani în balanță prin intermediul unui modul dedicat.
In cadrul aplicației, utilizatorul poate adăuga produse pentru vânzare, șterge produsele publicate de acesta și cumpăra sau licita pentru produsele altor utilizatori. Acest lucru se realizează în timp real, fără întreruperi, pentru a crea o experiență plăcută de utilizare. În plus, produsele pot fi filtrate în funcție de anumite proprietăți precum nume, categorie sau preț.
Pe lângă asta, aplicația are o secțiune de contact, unde utilizatorul poate trimite o solicitare de tip problemă, întrebare sau sugestie pentru a-și exprima opinia față de aplicație sau pentru a cere ajutor în legătură cu o problemă întâmpinată. Utilizatorul are posibilitatea și de ajuta alte persoane în cadrul aplicației prin intermediul secțiunii de ajutor.
